<!DOCTYPE html>
<html>
<head>
<meta charset="utf-8" />
<title>Drak pod postelí</title>
<link rel="stylesheet" href="reader.css">
</head>

<body>
<div id="title"><h2>Drak pod postelí</h2></div>

<div class="pisen">
	<div class="sloupec">
	<div class="sloka">
      <p>Já mám doma pod postelí<br>
        schovaného draka<br>
        ten mě vždycky navštěvuje<br>
        když se večer smráká.<br>
        Posadí se do ušáku<br>
        z tlamy se mu kouří<br>
        krásné kroužky vyfukuje<br>
        líně oči mhouří.</p>
        
        <p>Povídám mu o trápeních<br>
        o nesplněných touhách.<br>
        On mi na to odpovídá,<br>
        že se nesmím rouhat.<br>
        Říká, že se přání plní,<br>
        kde se o ně žádá.<br>
        Pak se opře, zkříží nohy,<br>
        jak to kreslí Lada.</p>
	</div>
	</div>

<div class="sloupec">
<div class="sloka">
  <p>Tenhleten drak<br>
  ten mi vždycky porozumí<br>
když se ten svět<br>
tak těžko dobývá.<br>
Jó, ten můj drak<br>
rozveselit vážně umí<br>
létám s ním tak jak pták<br>
až do oblak.</p>

  <p>Stýskám si, že moje žena<br>
nevěří mým písním.<br>
A já se je stydím zahrát<br>
třeba i jen místním.<br>
Usměje se spiklenecky, jak<br>
na stranické schůzi:<br>
“Klidně nechej ženu plkat,<br>
hlavní jsou tvé múzy.”</p>

  <p>Tenhleten drak ...</p>
  
</div>
</div>
<div class="sloupec">
<div class="sloka">
  <p>Chvíli ho jen pozoruju<br>
unaveným zrakem.<br>
Ptá se, jestli nelituju,<br>
že tu sedím s drakem.<br>
Pokouším se odpovědět<br>
slova se mi pletou.<br>
Už jen cítím, jak mě bere<br>
létat nad planetou.</p>

  <p>Tenhleten drak<br>
ten mi vždycky porozumí<br>
když se ten svět<br>
tak těžko dobývá.<br>
Jó, ten můj drak<br>
rozveselit vážně umí<br>
létám s ním tak jak pták<br>
až do oblak.<br>
Jen já vím, že můj drak<br>
voní po švestkách.</p>

</div>
</div>

</div>
</body>
</html>
