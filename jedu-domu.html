<!DOCTYPE html>
<html>
<head>
<meta charset="utf-8" />
<title>Jedu domů</title>
<link rel="stylesheet" href="reader.css">
<link href='http://fonts.googleapis.com/css?family=Trykker&subset=latin,latin-ext' rel='stylesheet' type='text/css' />
</head>

<body>
<div id="title"><h2>Jedu domů</h2></div>

<div class="pisen">
	<div class="sloupec">
	<div class="sloka">
      <p>
      Já jedu domů,<br>
      ale moje srdce svírá velká tíž,<br>
      která roste víc, čím domovu jsem blíž.<br>
      Dívám se z okna a náhle dobře vím,<br>
      že téhle váhy už se nezbavím.<br>
      Já jedu domů.</p>

      <p>Já jedu domů,<br>
      vlak v stráni víří napadaný sníh,<br>
      v uších slyším zas tvůj uštěpačný smích,<br>
      když mi říkáš, že jsem jak nezvaný host,<br>
      a že mě máš ... už dost.</p>
	</div>
	</div>

<div class="sloupec">
<div class="sloka">
  <p>Proč nelze vše vzít zpět?<br>
  Proč nelze vrátit čin?<br>
  Kdo bude rozumět<br>
  té sbírce našich vin,<br>
  která se načítá<br>
  do knihy stížností?<br>
  Kdo mě kdy pochopí?<br>
  Kdo mi kdy odpustí?
  </p>
  
  <p>Já jedu domů,<br>
  a tebe nechal jsem tam samotnou,<br>
  tvůj poslední dech zvolna mizí tmou.<br>
  Ze všeho nejvíc bych teď ještě chtěl,<br>
  abych ti byl lépe rozuměl.<br>
Já jedu domů.
</p>
</div>
</div>

<div class="sloupec">
<div class="sloka">
  <p>Já jedu domů<br>
  a v duši nesu ten nejstarší hřích.<br>
  Na čele znak následníků Kainových<br>
  a ze svých rukou mám najednou strach,<br>
neboť mě usvědčují, že přestoupil jsem práh.
</p>
<p>
Proč nelze vše vzít zpět? ...
</p>

<p>Já chtěl bych domů,<br>
ale vlastně nevím, co bych jim měl říct?<br>
Že jsem všechno zničil a nezůstalo nic.<br>
A tak skočím do té bílé závěje,<br>
kde se v nekonečnu protnou koleje.<br>
Dojel jsem domů.
  </p>

</div>
</div>

</div>
</body>
</html>
